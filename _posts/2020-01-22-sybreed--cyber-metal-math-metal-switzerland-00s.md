---
date: 2020-01-22T11:46:06
layout: post
tags: [cyber_metal, math_metal, Switzerland, 00s]
title: "Sybreed: #cyber_metal #math_metal #Switzerland #00s"
---
![Sybreed: #cyber_metal #math_metal #Switzerland #00s](/assets/photos/photo_858@22-01-2020_11-46-06.jpg)
Sybreed: [#cyber_metal](/tags/#cyber_metal) [#math_metal](/tags/#math_metal) [#Switzerland](/tags/#Switzerland) [#00s](/tags/#00s)

Другий альбом **СиПороди** - ще більш чудовий, ніж попередній. Мат-метальний гуркіт товстезних струн на тлі кібер-метальних полотен, вокаліст же навмисно наслідував Ізана з [Emperor](https://t.me/vast_space_unexplored/2752). Альбом-моноліт із пісень-бойовиків.

Барабанника тоді в цих швейцарців не було, на альбомі &quot;Антарес&quot; грає гість із **Soilwork** - бельгієць Дірк Верборен, а оформлення альбому в чорно-синіх відтінках, янгол на тлі чогось, що мені здалось цвинтарем, і зруйнованого міста, створив Свен де Калюве, співак **Aborted** і барабанник **Leng Tch&#39;e**.

Пізніше **Sybreed** створять ще кілька чудесних альбомів. У 2013 році співак Бен особистими проблемами змушений покинути гурт прямо перед великим турне вкупі з **Soilwork**. Мастермайнд колективу Крапля вирішив без нього не продовжувати. Надомість вся решта учасників (Крапля, Кевін, Алес) створила новий гурт **Obsydians**, котрий у 2018 випустив три синґли зі співаками-гостями у стилі, подібному до **Sybreed**. А ще Крапля тепер гітарист **Samael**.Пісня &quot;Вічна мерзлота&quot; - сповідь людини, життя котрої зруйновано і котра душевно готова до самогубства.

P.S. Саме з &quot;Антареса&quot; взята пісня &quot;Emma-0&quot;, котру Рейчел Аспе використала у 2013 році на шоу &quot;Франція має талант&quot;, завдяки чому відкрила **Sybreed** новій масі людей. Гуглити її виступ не раджу: на таких шоу ніяка рок-музика не може звучати нормально.

[BANDCAMP](https://listenable-records.bandcamp.com/album/antares) | [APPLE MUSIC](https://music.apple.com/ru/album/antares/269013928?l=uk) | [SPOTIFY](https://open.spotify.com/album/6f7Bd3RODY81eQfQIrGTk7) | [DEEZER](https://www.deezer.com/album/48908?utm_source=deezer&amp;utm_content=album-48908&amp;utm_term=1601611822_1579685959&amp;utm_medium=web) | [GOOGLE MUSIC](https://play.google.com/music/m/Bj5lg4kgtfxasbioqj2gmbkltri?t=Antares_-_Sybreed) | [YOUTUBE](https://www.youtube.com/playlist?list=PLF7E597290EBE078C) | [RUTRACKER](https://rutracker.org/forum/viewtopic.php?t=4176155)