---
date: 2020-05-07T12:37:21
layout: post
tags: [folk_metal, pagan_metal, Ukraine, Ukrainian, 10s]
title: "Viter: #folk_metal #pagan_metal #Ukraine #Ukrainian"
---
![Viter: #folk_metal #pagan_metal #Ukraine #Ukrainian](https://i.ytimg.com/vi/5ORweGXPrEs/maxresdefault.jpg)
Viter: [#folk_metal](/tags/#folk_metal) [#pagan_metal](/tags/#pagan_metal) [#Ukraine](/tags/#Ukraine) [#Ukrainian](/tags/#Ukrainian) [#10s](/tags/#10s) [https://www.youtube.com/watch?v=5ORweGXPrEs](https://www.youtube.com/watch?v=5ORweGXPrEs)

Старожили пам&#39;ятають, що був колись такий паган-блек-метал діяч у Львові - Юліан Міцик. Відомим він став спершу завдяки своєму симфо-блек проектові [Capitollium](https://t.me/vast_space_unexplored/3381), куди спромігся навіть оперну співачку залучити на останній альбом. Але найбільше прославився як композитор та інструменталіст проекту **Kroda**. Іще була [Ruina](https://t.me/vast_space_unexplored/3343), всілякі інші проєкти, але **Крода** була основною і найуспішнішою.

У 2010 році учасники дуету Вітерзгір та Айзенслав кілька місяців перебували у стані непорозуміння. Скінчилось це тим, що **Крода** оголосила про прощання із Юліаном, і Вітерзгір почав збирати власний гурт мрії. Так з&#39;явився **Viter** (хоча нещодавно зарелізили інструментальні демо 2009 року - неясно, що це: можливо, перші пісні **Вітру** - це переробки чорновиків для **Kroda**, а може Вітерзгір іще до розпаду дуету планував окремий фольк-метал гурт, не знаю).

Влітку 2010 року вийшов міні-альбом &quot;Dzherelo&quot; із чотирьох стежин, що вміщав звичний для Вітерзгіра світлий блек-метал із різноманітними народними інструментами, котрі Юліан полюбляє виробляти власноруч. Допомогли йому у створенні ветерани львівської метал-сцени, серед них уже покійний Андрій &quot;Тур&quot; Копильчак (екс-[Capitollium](https://t.me/vast_space_unexplored/3381)).

На жаль, &quot;Джерело&quot; лишилось єдиним вдалим релізом колектива. Досі з&#39;являються свіжі коментарі, що це єдиний слухабельний альбом **Viter**. Дуже скоро колеги розбіглись, і Юліан набрав музик вельми фахових, але максимально далеких від блек-металу. Наступний реліз - це співпраця з medieval folk гуртом, що уже звучала дуже дивно, і невдовзі **Viter** скотились до подоби **Rammstein** з сопілкою, стали виступати в сорочечках (див. додане відео). 2011 року Вітерзгір оприлюднив фінальний альбом **Dragobrath** і зав&#39;язав з екстремальним металом узагалі.

[APPLE MUSIC](https://music.apple.com/ru/album/dzherelo-ep/545053165) | [SPOTIFY](https://open.spotify.com/album/1AY1DeynK0ucRsQTDWU7N5) | [DEEZER](https://www.deezer.com/album/4539281?utm_source=deezer&amp;utm_content=album-4539281&amp;utm_term=1601611822_1588844166&amp;utm_medium=web) | [GOOGLE MUSIC](https://play.google.com/music/m/By2s47jjibf3wgderzwo5gtgcbe?t=Dzherelo_-_Viter) | [RUTRACKER](https://rutracker.org/forum/viewtopic.php?t=4427024)