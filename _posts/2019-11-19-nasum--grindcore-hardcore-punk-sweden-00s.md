---
date: 2019-11-19T11:57:33
layout: post
photo: https://res.cloudinary.com/vast-space-unexplored/image/upload/q_auto,dpr_auto,w_auto/photos/photo_808_19-11-2019_11-57-33.jpg
tags: [grindcore, hardcore_punk, Sweden, 00s]
title: "Nasum: #grindcore #hardcore_punk #Sweden #00s"
---
![Nasum: #grindcore #hardcore_punk #Sweden #00s](https://res.cloudinary.com/vast-space-unexplored/image/upload/q_auto,dpr_auto,w_auto/photos/photo_808_19-11-2019_11-57-33.jpg)
Nasum: [#grindcore](/tags/#grindcore) [#hardcore_punk](/tags/#hardcore_punk) [#Sweden](/tags/#Sweden) [#00s](/tags/#00s)

Цього разу знайшов нормальне фото **Назум** складу тих років. Зліва направо.

Андерс Якобсон - бас, гітара, ударні, гроул. Створив **Nasum** у 1992 році удвох з Рікардом Алрікссоном як сайд-проект їх дезграйнд-гурту **Necrony**. Відтоді і досі - ударник, гітарист або басист шведських дез-метал і грайндкор гуртів, найуспішнішим серед яких були саме **Nasum**. Паралельно працює веб-розробником і дизайнером.

Єспер Ліверод - бас, гроул-вокал. Фактично перш за все басист і поет сяюче прекрасного раннього пост-метал гурту **Burst**. З його приходом у 1999 році **Nasum** із студійного проекта Андерса й Мєшка перетворились на повноцінний колектив. Після кінця **Nasum** у 2005 і затухання **Burst** у 2009 покинув музику. Епізодично бере участь у репетиціях **Nasum**, у 2013 році грав на концертах у складі **Napalm Death**. Працює маркетологом.Мєшко Анджей Таларчик - гітара, бас, скрім-вокал. Народжений у Польщі хрещений батя шведського грайндкору. У нього на пару із Матіасом Фармом із скейт-панк гурту **Millencolin** була студія &quot;Soundlab&quot; (справу самотужки продовжив Матіас). Ясна справа, він відповідав за увесь звук **Nasum**. Серед інших гуртів, котрим він крутив за крутилки і совав совалки на пульті, виділю **Calliisto**, **Exhumed**, **October Tide** (моє улюблене дебютне демо), **The Project Hate MCMXCIX**. А іще мало хто бачив його без кашкета чи без бороди.

У кінці 2004 року Мєшко та його дівчина Емма попрямували до теплих країв на відпочинок - до Таїланду. Датою його смерті вважають 26 грудня 2004 року, але впізнали його тіло аж у лютому 2005. Емма, попри важкі поранення, вижила. Отакі от цунамі в теплих краях. У травні 2005 **Nasum** і **Genocide Superstars** оголосили про свій остаточний творчий кінець.

Пісня &quot;Доброго ранку, ідіоте&quot; - написана Андерсом. Звертається до безтурботних людей, котрі не помічають глобальних проблем, поки вони не постукають у двері. Вийшла на спліт-альбомі із **Skitsystem**.

[BANDCAMP](https://nasum.bandcamp.com/album/grind-finale) \| [APPLE MUSIC](https://music.apple.com/ru/album/grind-finale/120316276) \| [SPOTIFY](https://open.spotify.com/album/4WP5PYC8feRUh5Wyu703ep) \| [DEEZER](https://www.deezer.com/album/1004095?utm_source=deezer&amp;utm_content=album-1004095&amp;utm_term=1601611822_1574157259&amp;utm_medium=web) \| [GOOGLE MUSIC](https://play.google.com/music/m/Bfvgi4hckp7f2f5wkriu62hhwta?t=Grind_Finale_-_Nasum) \| [YOUTUBE](https://www.youtube.com/playlist?list=PLB99FA4A206E21E60) \| [RUTRACKER](https://rutracker.org/forum/viewtopic.php?t=2053363)