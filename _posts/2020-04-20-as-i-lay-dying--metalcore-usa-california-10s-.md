---
date: 2020-04-20T16:18:26
layout: post
photo: https://i.ytimg.com/vi/ekOmTLoat9Y/maxresdefault.jpg
tags: [metalcore, USA, California, 10s]
title: "As I Lay Dying: #metalcore #USA #California #10s "
---
![As I Lay Dying: #metalcore #USA #California #10s ](https://i.ytimg.com/vi/ekOmTLoat9Y/maxresdefault.jpg)
As I Lay Dying: [#metalcore](/tags/#metalcore) [#USA](/tags/#USA) [#California](/tags/#California) [#10s](/tags/#10s) [https://www.youtube.com/watch?v=ekOmTLoat9Y](https://www.youtube.com/watch?v=ekOmTLoat9Y)

Мені важко повірити, але в **Поки я лежу вмираю** були альбоми між 2007 і 2014 роками, аж 2 штуки. Мені в ту пору подібне кор-музло, ще й християнської направленості, було вже геть нецікаве. А альбом міцний, огляди на Encyclopaedia Metallum мають середній рейтинг 79 із 100, Metacritic - 81 із 100. Тім казав у інтерв&#39;ю, що на відміну від гуртів, котрі мусять поспіхом записувати альбом, щоб знову заробляти гроші в турне на повернення боргів, **As I Lay Dying** вперто працювали, щоб створити твір, вартий прослуховування.

Продюсер альбому - Адам Дуткевич; зводив славетний британець Колін Річардсон (серед його робіт на каналі є [God Forbid](/2019-12-07-god-forbid--metalcore-usa-new-jersey-00s)) - обидва працювали над  &quot;Океаном між нами&quot;. Обкладинка, як можна здогадатись із фірмового стилю, Джейкоб Беннон (порівняйте із [його роботою для Integrity](/2019-12-02-integrity--metallic-hardcore-hardcore-usa-ohio)), також давній партнер **AILD**.

Таким чином, класичні й потужні **As I Lay Dying** видали черговий класичний і потужний альбом в стилі **As I Lay Dying**. От тільки гляньте, скільки хоча б я описую металкору за 2010 рік. Навіть у Вінниці в 2010 році було до біса (порівняно) гуртів, що грали металкор. Якщо попередні альбоми були дороговказами для багатьох колективів з усіх кутків світу, то &quot;Безсиле постання&quot; - уже просто рядок у списку. Хоча якщо ви шанувальник саме металкору, то альбом безперечно потішить.

&quot;Порожнеча&quot; - пісня про пануючі цінності свободи, свободи, котра звільняє життя від будь-якого сенсу, і агітація за початок пошуку нового змісту життя. Додане відео у телевізійному стилі із дивним глухим звуком; інструменти звучать по-професійному досконало, а вокал, як і в сотень металкор-гуртів, до цього рівня професійності не дотягує; а ще Тім ще не такий качок, яким ми тепер звикли його бачити.

[BANDCAMP](https://asilaydying.bandcamp.com/album/the-powerless-rise) \| [APPLE MUSIC](https://music.apple.com/ru/album/the-powerless-rise/366245095) \| [SPOTIFY](https://open.spotify.com/album/4vJxMmzmQsm0lvVo8QF6Lk) \| [DEEZER](https://www.deezer.com/en/album/6959164) \| [GOOGLE MUSIC](https://play.google.com/music/m/B3la5hfo4sncxkwze6auiipbute?t=The_Powerless_Rise_-_As_I_Lay_Dying) \| [YOUTUBE](https://www.youtube.com/playlist?list=OLAK5uy_lWIdS5IBEvPSdIqQ3mpTgHcSm9GYSnqOA) \| [RUTRACKER](https://rutracker.org/forum/viewtopic.php?t=4214731)