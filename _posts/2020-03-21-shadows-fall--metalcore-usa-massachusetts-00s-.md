---
date: 2020-03-21T11:21:16
layout: post
tags: [metalcore, USA, Massachusetts, 00s]
title: "Shadows Fall: #metalcore #USA #Massachusetts #00s "
---
![Shadows Fall: #metalcore #USA #Massachusetts #00s ](https://i.ytimg.com/vi/ylsFsZULNn8/hqdefault.jpg)
Shadows Fall: [#metalcore](/tags/#metalcore) [#USA](/tags/#USA) [#Massachusetts](/tags/#Massachusetts) [#00s](/tags/#00s) [https://www.youtube.com/watch?v=ylsFsZULNn8](https://www.youtube.com/watch?v=ylsFsZULNn8)

Думаю, проблема **Падіння тіней** в тому, що вони завжди десь посередині; їм не вдалось поєднати непоєднуване. Качовий рвучкий металкор у їх виконанні завжди був пом&#39;якшений тягою до старовинного хеві, ну і епічного хеві у них ніколи не вийшло б через порух у бік хардкор-танців. Екстрим-вокал завжди був малоекстремальним; куди екстремальнішою була зачіска вокаліста. Так, **Shadows Fall** найперше вирізняються співаком Браяном Фейром, про котрого я [минулого разу написав](/2020-01-13-shadows-fall--metalcore-usa-massachusetts-00s-), що у нього дреди до колін, хоча насправді вони цілком сягали долівки. Напевне, **S.F.** стали б достатньо цікавими, якби вдарились в прог-металкор, але цього не сталося. Зрештою **Shadows Fall** стали природньою частиною метал-сцени і розбіглись по інших гуртах, призупинившись у 2014.

2009 року вийшов їх шостий і передостанній альбом &quot;Відплата&quot;. Звук на ньому збирав давній партнер гурту Кристофер &quot;Зевс&quot; Гарріс ([Sworn Enemy](/2019-11-25-sworn-enemy--metallic-hardcore-crossover-usa-new-york), [Hatebreed](/2019-12-03-hatebreed--hardcore-usa-connecticut-00s-), [Ion Dissonance](/2020-01-19-ion-dissonance--mathcore-math-metal-canada-quebec)), а доводив до пуття Алан Дучес ([Mastodon](/2019-12-15-mastodon--artcore-progressive-metal-usa-georgia), [дебютний мініальбом](/2019-12-25-beneath-the-massacre--deathcore-technical-brutal-death-metal) і [дебютний альбом](/2020-01-13-beneath-the-massacre--technical-brutal-death-metal) **Beneath the Massacre**).

Пісня &quot;Привселюдна страта&quot; - про кривавий бунт, котрий закінчується привселюдною стратою всенародно ненавидимих.

[APPLE MUSIC](https://music.apple.com/us/album/retribution/329942989) \| [SPOTIFY](https://open.spotify.com/album/4UNo0YM8wlkb4iDJFK2aTb) \| [YOUTUBE](https://www.youtube.com/playlist?list=PLED4AD6846AEACD49) \| [RUTRACKER](https://rutracker.org/forum/viewtopic.php?t=2212176)