---
date: 2020-03-31T21:42:57
layout: post
tags: [grindcore, porngrind, Ukraine, 10s]
title: "Degradant: #grindcore #porngrind #Ukraine #10s "
---
![Degradant: #grindcore #porngrind #Ukraine #10s ](https://i.ytimg.com/vi/qkVNtDhdPo8/maxresdefault.jpg)
Degradant: [#grindcore](/tags/#grindcore) [#porngrind](/tags/#porngrind) [#Ukraine](/tags/#Ukraine) [#10s](/tags/#10s) [https://youtu.be/qkVNtDhdPo8](https://youtu.be/qkVNtDhdPo8)

**Деградант** - легендарний вінницький гурт. Час від часу зустрічаю згадку про них як про культових представників грайнду, в т.ч. серед закордонних лабухів. Хоча здавалось би: таке примітивне тупа-тупа... Однак на початковому етапі, коли вони були сіськопіськогуртом, вони втілювали якийсь особливий різновид безумства. Так, переказують, вони одягали страпони на сцену, а крім того, в складі був танцюрист...

Основою гурту були барабанник Володимир &quot;Запад&quot; Западнов та басист Владислав &quot;Золт&quot; Золотовський, разом із ним вокалісти Володимир &quot;Пунк&quot; Денисюк та Юрій &quot;Воланд&quot; Павлишин (студент медунівера з Херсона, паралельно басист фольк-метал гурту **Чур** і охоронець сцени на більшості вінницьких метал-концертів), з гітаристами ж була якась біда, мені розповідали, але я забув імена. В грудні 2009 Пунк помер, здається, від гепатиту, і це справило такий шок на місцеву панк-метал спільноту, що поки вінницька сцена не занепала остаточно, щороку проводились &quot;концерти пам&#39;яті Вови Пунка&quot;.

Пунка невдовзі замінив Геннадій &quot;Баал&quot; Арженков. В якомусь такому складі **Degradant** зіграли в квітні 2010 року в актовій залі турклубу &quot;Меркурій&quot; (див. додане відео) на розігріві нікому не цікавих росіян. Зіграли вони так &quot;яскраво&quot;, що Воланд з гуртом після такого &quot;професіоналізму&quot; попрощався, турклуб &quot;Меркурій&quot; зарікся проводити у своїх стінах рок-концерти (а до того то була важлива локація, в т.ч. у віці 14 років я сам вперше на рок-концерті побував саме там). На відео не видно, але, кажуть, розгром був знатний.

Десь в ту ж пору вони підготували мініальбом &quot;Любов то...&quot;, з котрого взята додана пісня. Обережно, порноґрайнд.

В 2011 році щось пішло не так, Запад пішов, на барабани прийшов ветеран вінницького металу Руслан &quot;Коркєц&quot; Дворницький, Золт перейшов на гітару. В такому складі хлопці показали себе на Zverovision, Kyiv Sonic Massacre. Порнограйнд кудись зник, стався розворот у бік крастграйнду і серйознішого, професійного підходу. Басистом зрештою став Євген &quot;хДжекх&quot; Харитончук, котрий з Русланом перед тим грав разом у **Sun Eclipse**, та й взагалі він в той час грав ледь не у всіх прикольних вінницьких проектах. 2012 року, після випуску мініальбому, котрий мав стати прологом до чогось нового, гурту не стало.

Наскільки я знаю про подальшу долю учасників, то Золт працює в доброму барі, Запад активіст одного з націоналістичних рухів, Воланд переїхав до Києва і тепер грає на басу в **М8Л8ТХ**, Баал протягом років займався суто ударними, поки не зібрав [Grave Circles](/2020-01-17-grave-circles--black-metal-ukraine-10s-), де він знов на вокалі, Коркєц працює у вінницькому драмтеатрі, про інших не знаю.

[RUTRACKER](https://rutracker.org/forum/viewtopic.php?t=3295407) 

P.S. Дивіться відео, бо я спеціально для вас його знайшов і залив!

P.P.S. Розраховую на те, що Баал не читає мій канал і не побачить цей допис, не показуйте йому, будь ласка, він не пишається порнограйнд-сторінкою біографії