---
date: 2020-06-08T10:48:27
layout: post
photo: https://i.ytimg.com/vi/MhM0AnO-jCY/maxresdefault.jpg
tags: [nu_metal, hardcore, Ukraine, Ukrainian, 10s]
title: "Skinhate: #nu_metal #hardcore #Ukraine #Ukrainian "
---
![Skinhate: #nu_metal #hardcore #Ukraine #Ukrainian ](https://i.ytimg.com/vi/MhM0AnO-jCY/maxresdefault.jpg)
Skinhate: [#nu_metal](/tags/#nu_metal) [#hardcore](/tags/#hardcore) [#Ukraine](/tags/#Ukraine) [#Ukrainian](/tags/#Ukrainian) [#10s](/tags/#10s) [https://www.youtube.com/watch?v=MhM0AnO-jCY](https://www.youtube.com/watch?v=MhM0AnO-jCY)

**Шкірненависть** дуже яскраво виражали українську дійсність двадцятилітньої давнини. Грали примітивний ню-метал, зловживаючи матюками, створили в 2001-2006 роках три альбоми у своєму класичному стилі. Їх біографія - той іще капець: одного вбили, другого посадили, і все це відбувалось у містечку з блювотною назвою Орджонікідзе (правда, назви Крижопіль та Томашпіль дуже милозвучні порівняно з цим реліктом совка?). Тим не менш цей колектив із Наддніпрянської України ввесь свій творчий шлях йде під прапором української мови, що точно вплинуло на самоідентифікацію української альтернативної молоді доби 2007.

2009 року настав час змін. Вокаліст Ж.К. вкотре пішов із гурту, та й в творчому підході пора була мінятись: записувати музло більш якісно, створювати відеоклипи, та й в цілому - розвиватись. Новим вокалістом став Дмитро &quot;Куст&quot; Кустіков, із ним **Skinhate** на вінницькій студії &quot;Точка&quot; (де рулили Гліб Владіміров та  Олексій &quot;Leha-B5&quot; Зацерковний) записали кілька пісень, одна з яких - &quot;Грань&quot;. На &quot;Грань&quot; було вирішено зняти кліп, це зайняло значний час, тож вийшов синґл уже в 2011.

На відео роль тюрми душ зіграла покинута вірусологічна лабораторія у Протасовому Яру в Києві, також використані фрагменти сольного виступу гурту. Нова стилістика - більшою мірою наслідування **Hatebreed**, в т.ч. в музиці.

Пісня &quot;Грань&quot; оспівує палючу ненависть, що веде до насильства та кровопролиття.

[YOUTUBE](https://www.youtube.com/watch?v=MhM0AnO-jCY) \| [RUTRACKER](https://rutracker.org/forum/viewtopic.php?t=432757)