---
date: 2020-02-13T11:56:05
layout: post
tags: [grindcore, USA, California, 00s]
title: "Phobia: #grindcore #USA #California #00s "
---
![Phobia: #grindcore #USA #California #00s ](https://i.ytimg.com/vi/TF3SH_tPTaM/hqdefault.jpg)
Phobia: [#grindcore](/tags/#grindcore) [#USA](/tags/#USA) [#California](/tags/#California) [#00s](/tags/#00s) [https://www.youtube.com/watch?v=TF3SH_tPTaM](https://www.youtube.com/watch?v=TF3SH_tPTaM)

Проклятуща сонячна Каліфорнія - таке місце, що будь ти хоч рейвєр прєклонних годов, хоч блекер, хоч хардкорянин - в Каліфорнії знайдуться виконавці на твій смак. Каліфорнія - це продюсери, це аудиторія, це найкращі звукозаписувальні студії. Грайндкор не був обійдений тамтешньою богемою.

**Фобія** - представники напряму __in grind we crust__, соціально-радикальний молотильний рок. Вони анархісти, причому в піснях пропагують абсолютну контркультуру, тобто засуджують тих, хто анархіст тільки на вихідних від своєї добреоплачуваної офісної роботи. Свою &quot;боротьбу&quot; почали аж у 1990 і видавали свої перші релізи на __Рецидив Рекордз__ ще коли ті базувались у якомусь підвалі. Так, щось я про **Фобію** розійшовся, уже ж [писав про них, про їх другий альбом &quot;Спокій через біль&quot;](/2019-11-09-phobia--grindcore-usa-california-00s-).

&quot;Двадцять два випадкові акти насильства&quot; - пропагандистська робота цих панків-анархістів, містить купу чудових пісень з назвами штибу &quot;Смерть свиням&quot;, &quot;Анархістський фарс&quot;, &quot;Нігілістичний грайндкор&quot;, тощо. В гурті в той час грали барабанник Денні Вокер та басист Ліон дель Муерте, обидва славетні за співпрацею з прог-металістами **Intronaut** та дезграйндерами **Exhumed** (але не грали на моїх улюблених релізах останніх). Звук робив Скотт Галл, гітарист **Agoraphobic Nosebleed** та **Pig Destroyer** (котрий робив мастеринг для [Dying Fetus](/2019-11-28-dying-fetus--brutal-death-metal-usa-maryland-00s), [Lair of the Minotaur](/2019-12-27-lair-of-the-minotaur--sludge-metal-usa-illinois) та безлічі інших).

Пісня &quot;Повставайте&quot; засуджує тих, хто скиглить про своє погане життя й нічого не змінює, закликає повставати і припинити жити боягузами. Додане відео - прикольненький змонтований відеокліп, схожий на офіційний. До речі, кавер на цю пісню є в українців **Sectorial**.

[BANDCAMP](https://phobia.bandcamp.com/album/22-random-acts-of-violence) \| [APPLE MUSIC](https://music.apple.com/us/artist/phobia/7301861) \| [SPOTIFY](https://open.spotify.com/album/495T0fa5ZS0c8pv58aGNZu) \| [DEEZER](https://www.deezer.com/album/1235084?utm_source=deezer&amp;utm_content=album-1235084&amp;utm_term=1601611822_1581587641&amp;utm_medium=web) \| [GOOGLE MUSIC](https://play.google.com/music/m/Bmavk2i2ebllqmux4t6zc4kpvai?t=22_Random_Acts_Of_Violence_-_Phobia) \| [YOUTUBE](https://www.youtube.com/playlist?list=PLEF0D7F2868D06D59) \| [RUTRACKER](https://rutracker.org/forum/viewtopic.php?t=3209212)