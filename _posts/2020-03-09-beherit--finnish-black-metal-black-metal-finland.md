---
date: 2020-03-09T11:01:14
layout: post
photo: https://i.scdn.co/image/ab67616d0000b273cc70434a0b68bad54248da0c
tags: [Finnish_black_metal, black_metal, Finland, 00s]
title: "Beherit: #Finnish_black_metal #black_metal #Finland"
---
![Beherit: #Finnish_black_metal #black_metal #Finland](https://i.scdn.co/image/ab67616d0000b273cc70434a0b68bad54248da0c)
Beherit: [#Finnish_black_metal](/tags/#Finnish_black_metal) [#black_metal](/tags/#black_metal) [#Finland](/tags/#Finland) [#00s](/tags/#00s)

Якщо хочеш дати своєму гуртові банальну назву - переклади її на маловідому мову, бажано, вимерлу! **Beherit** - &quot;Сатана&quot; сирійською мовою. Дозвольте тут зробити витяжку на цю тему з Вікіпедії.

Сирійська мова спершу була лишень діалектом арамейської мови міста Едеси (тепер на території Туреччини), поки у II ст. н.е. нею не переклали Біблію; відтоді сирійська стала тамтешнім аналогом церковнослов&#39;янської: мовою духовенства та монастирів; нею була створена багата література у III-VII сторіччях. У якості розмовної мови сирійська була витіснена арабською уже в VIII сторіччі, у якості ж літературної використовувалась до XIV ст.. Мала своє письмо - сирійське - варіант арамейського.

Повернімось до Фінляндії. **Сирійський Сатана** з&#39;явився аж у 1989 в містечку Рованіемі  - центрі фінської Лапландії. Прикол у тім, що вважається, ніби Санта Клаус живе у Лапландії, Рованіемі - головне місто Лапландії, і у тих місцях його звуть Йоулупуккі, що буквально перекладається &quot;різдвяний козел&quot;. І якщо подивитись на старі зображення Йоулупуккі, може якраз з&#39;явитись спонтанне бажання слухати **Beherit**, носити роги і лякати дітей. Але повернімось знову до музики.

**Beherit** з&#39;явились у 1989 під впливом **Blasphemy** і **Sarcofago**, задовго до усіх норвезьких історій, тобто грали отой похмурий злий треш-метал. Так зародився національний фінський різновид блек-металу: вельми близький до творчості **Venom**, із простою ритмікою, без бласт-бітів і зловживання подвійною бас-бочкою. Від самого початку в гурті грають Марко &quot;Ядерний Холокосто Помста&quot; Лайхо - вокал, гітара, клавішні, звучки, та Ярі &quot;Содомська Різанина&quot; Пірінен - ударні. У 1993 році Холокосто втратив інтерес у металі, пізніше самотужки видав під назвою **Beherit** два dark ambient альбоми, виступав у якості діджея, і у 1996 остаточно забив на стару назву.

У 2007 році Холокосто і Різанина зібрались знову, навіть набрали квартет із гітаристом і басистом, і створили останню наразі роботу - альбом &quot;Енґрама&quot;. Енґрама - одиниця когнітивної інформації всередині мозку, теоретично це спосіб зберігання пам&#39;яті у вигляді біохімічних або біофізичних змін у мозку (або ще якійсь тканині) внаслідок зовнішнього впливу. Що це таке насправді і як працює - предмет досліджень протягом десятиліть.

**Beherit**, напевне, найпростіший для сприйняття блек-метал гурт, тому, якщо ви цікавитесь сатанізмом, але не слухаєте поки що БМ, то добре почати саме з цієї точки. Протяжна атмосфера, клавішні, неспішний темп - те, що треба; вельми схоже до depressive rock музики, теж пов&#39;язаної з блеком, але трохи в інший спосіб.

[SPOTIFY](https://open.spotify.com/album/7bnLelLT0D44mQpjYsi1VF) \| [DEEZER](https://www.deezer.com/album/292153?utm_source=deezer&amp;utm_content=album-292153&amp;utm_term=1601611822_1583744352&amp;utm_medium=web) \| [GOOGLE MUSIC](https://play.google.com/music/m/Byivxj6jqezjhewurm7vvvkunhq?t=Engram_-_Beherit) \| [APPLE MUSIC](https://music.apple.com/ua/album/engram/1442527122?l=uk) \| [YOUTUBE](https://www.youtube.com/playlist?list=PLB2e6CpMu2f3NOYzPbeBnZSJB2Rc0JpQ_) \| [RUTRACKER](https://rutracker.org/forum/viewtopic.php?t=4092102)