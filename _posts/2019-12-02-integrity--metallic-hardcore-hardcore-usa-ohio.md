---
date: 2019-12-02T10:45:52
layout: post
tags: [metallic_hardcore, hardcore, USA, Ohio, 00s]
title: "Integrity: #metallic_hardcore #hardcore #USA #Ohio"
---
![Integrity: #metallic_hardcore #hardcore #USA #Ohio](https://f4.bcbits.com/img/a2818157117_5.jpg)
Integrity: [#metallic_hardcore](/tags/#metallic_hardcore) [#hardcore](/tags/#hardcore) [#USA](/tags/#USA) [#Ohio](/tags/#Ohio) [#00s](/tags/#00s) 

У 90-х **Щирість** записали кілька альбомів окультного хардкору-металу, котрий вплинув на появу хардкору в сучасному розумінні, та й на ввесь метал в цілому. Стогнучий вокал у стилі раннього дез-дум-металу, сповільнені хардкор-панк ритми, гітарні соло (в хардкорі!), подвійна бас-бочка, і фішка - оккультна символьність у текстах і візуалі.

В кінці 90-х брати Мельники покинули гурт, і вокаліст Двід лишився сам-на-сам із вивіскою **Integrity**. Оскільки жив він у Клівленді, що в Огайо, то злигався із іншим відомим клівлендським гуртом - **Mushroomhead**. Утворену формацію назвали **Integ2000**. Разом записали однойменний альбом - нудний, монотонний, провальний. Так **Integrity** перейшов у стан перманентного напіврозпаду: то розбігались, то Двід знов когось збирав для концерту-двох.

2003 року сталось диво: приєднався гітарист Блейз Тишко, славетний за братернім гуртом **In Cold Blood**; повернувся Голкастий (&quot;Chubbz&quot;) - най-найперший барабанник **Щирості**, з котрим ще перший альбом писали, і під керівництвом Бена Шиґеля (уже досвідченого в роботі з **Chimaira**) записали маленький альбом &quot;Те, за що варто померти&quot;, котрий раптово став частиною класики доробку **Integrity** і для багатьох є улюбленим їх альбомом.. Обкладинку створив Джейкоб Беннон із **Converge**. На жаль, далі альбому і кількох турне по США і Європі склад не прожив, а 2005 гурт взагалі припинив існування, щоб відродитись у 2008 аж у Бельгії.

Пісня &quot;Благословенна велич&quot; - переповнена уривчастими образами, вглядаючись у котрі, здогадуюсь, що це ще одна пісня про аб&#39;юзивні взаємини з жінкою.

[BANDCAMP](https://integrity.bandcamp.com/album/to-die-for) | [APPLE MUSIC](https://music.apple.com/ru/album/to-die-for/1453586596) | [SPOTIFY](https://open.spotify.com/album/5KlL3ZnlZk4Ged8ESHISdl) | [DEEZER](https://www.deezer.com/album/87942292?utm_source=deezer&amp;utm_content=album-87942292&amp;utm_term=1601611822_1575276194&amp;utm_medium=web) | [GOOGLE MUSIC](https://play.google.com/music/m/B3wbfhsl7g7yacjzh7egeuuz3pa?t=To_Die_For_-_Integrity) | [RUTRACKER](https://rutracker.org/forum/viewtopic.php?t=1942799)