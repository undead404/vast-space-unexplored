---
date: 2019-10-16T09:26:58
layout: post
tags: [pagan_black_metal, symphonic_black_metal, Ukraine, 90s, pagan_metal]
title: "Astrofaes: #pagan_black_metal #symphonic_black_metal"
---
![Astrofaes: #pagan_black_metal #symphonic_black_metal](/assets/photos/photo_770@16-10-2019_09-26-58.jpg)
Astrofaes: [#pagan_black_metal](/tags/#pagan_black_metal) [#symphonic_black_metal](/tags/#symphonic_black_metal) [#Ukraine](/tags/#Ukraine) [#90s](/tags/#90s)

У 90-х блек-метал зухвало крокував світом: сувора музика, заснована на атмосфері морозної півночі, дохристиянських віруваннях германських народів та хеві-метал структурі. В Україні його переосмислили, замість германських традицій додавши особливий слов&#39;янський колорит. Так з&#39;явилось те, що тепер звемо [#pagan_metal](/tags/#pagan_metal), і харківський гурт Astrofaes явно був на передньому краю того руху.

Не знаю, що означає &quot;Астрофаес&quot; - гугл перекладач за допомогою валлійської мови підказує, що це щось типу &quot;Зоряного поля&quot;. Створили гурт гітарист Роман &quot;Туріос&quot; і басист Олександр &quot;Хорус&quot; у далекому 1996 році. Спершу творили удвох, згодом розширили склад барабанником Хаотом із Tessaract і вокалістом Далвером. Учотирьох і записали альбом &quot;Володіння почуттів, що вмирають&quot;.Згодом Хаот і Далвер покинули гурт, а Туріос і Хорус продовжували співпрацю, але можна здогадатись, що після 2003 року для Туріоса приорітетом стали Drudkh, і 2004 року Хорус вкупі із Хаотом продовжив справу Astrofaes під назвою &quot;Khors&quot;. Туріос же закинув Astrofaes близько 2007-го.

Пісня &quot;Вогняний містицизм&quot; - про... Ем, навіщо харківським російськомовним блек-металістам було співати настільки кривою англійською, що важко вловити зміст слів? Можливо, в цьому і полягає містицизм? Можливо, тут про жінку, котру отруїли і спалюють заживо, а можливо, про відьму, що танцює біля вогнища.

[RUTRACKER](https://rutracker.org/forum/viewtopic.php?t=3308717)