---
date: 2020-06-14T18:56:17
layout: post
tags: [ambient_black_metal, symphonic_black_metal, USA, California, 10s]
title: "Mare Cognitum: #ambient_black_metal #symphonic_black_metal"
---
![Mare Cognitum: #ambient_black_metal #symphonic_black_metal](https://res.cloudinary.com/vast-space-unexplored/image/upload/q_auto,dpr_auto,w_auto/photos/photo_994_14-06-2020_18-56-17.jpg)
Mare Cognitum: [#ambient_black_metal](/tags/#ambient_black_metal) [#symphonic_black_metal](/tags/#symphonic_black_metal) [#USA](/tags/#USA) [#California](/tags/#California) [#10s](/tags/#10s)

Космічний блек-метал нині - окрема тенденція, в котрій зазвичай в першу чергу виділяють **Darkspace**, я фанатію від **Battle Dagorath**, і поруч з іншими активно творить американець Яків Бучарський із своїм проектом **Море Пізнане**.

Захоплення науковою фантастикою пройняло юного Якова, коли той побачив кінофільм Роберта Земекіса &quot;Контакт&quot;, екранізацію художнього роману Карла Саґана. Поясню для незнайомих із твором: &quot;Контакт&quot; оповідає про знайомство людства із позаземною цивілізацією у максимально правдоподібний з наукової точки зору спосіб (авторитет Саґана не дасть збрехати). Думки Якова були спрямовані до зір, але судилося йому стати програмістом.

Зате потяг до космічного знайшов у 2011 році появою музичного проекту **Mare Cognitum** із його однойменним дебютним альбомом. Море Пізнане - море на видимому боці Місяця, частина Океану Бур.Вмикаючи пісні **Моря**, часто дивуєшся, геть не чекаючи появи блек-металу. Так і з доданою стежиною: дві хвилини фортепіанно-ембієнтного заколисування переходять у блек-метал композицію. На першому альбомі Яків ще не до кінця кристалізував стиль: відчувається вплив симфоблеку, котрий у явній формі не надто притаманний космоблекові як явищу.

[BANDCAMP](https://marecognitum.bandcamp.com/album/the-sea-which-has-become-known) \| [SPOTIFY](https://open.spotify.com/album/50VwmXPTYpcMcJYyYlGgos) \| [RUTRACKER](https://rutracker.org/forum/viewtopic.php?t=4840216)