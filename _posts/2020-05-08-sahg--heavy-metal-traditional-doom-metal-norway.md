---
date: 2020-05-08T11:16:48
layout: post
tags: [heavy_metal, traditional_doom_metal, Norway, 10s]
title: "Sahg: #heavy_metal #traditional_doom_metal #Norway"
---
![Sahg: #heavy_metal #traditional_doom_metal #Norway](https://i.ytimg.com/vi/xeVBiGWbrYg/maxresdefault.jpg)
Sahg: [#heavy_metal](/tags/#heavy_metal) [#traditional_doom_metal](/tags/#traditional_doom_metal) [#Norway](/tags/#Norway) [#10s](/tags/#10s) [https://www.youtube.com/watch?v=xeVBiGWbrYg](https://www.youtube.com/watch?v=xeVBiGWbrYg)

Мені не вдалося знайти інфу про те, як зібрався цей дивовижний норвезький кросовер. Поп-співак Олав Іверсен (попередній гурт котрого у 2002 році вибухнув успішним синглом в чартах Норвегії та Великої Британії) об&#39;єднався із блек-метал ветеранами Норвегії, і народився, певне, найважливіший норвезький хеві-дум гурт. **Sahg** - акронім від &quot;Structure atlas of human genome&quot;, &quot;Структурний атлас геному людини&quot;.

Найбільше мені сподобався саме їх альбом 2010 року із банальною назвою &quot;III&quot;, на котрому разом з Олавом грає Том Като &quot;Цар&quot; Віснес, вчитель англійської мови, а також видатний блек-метал композитор і бас-гітарист, котрому я особливо вдячний за деякі роботи під вивіскою [Gorgoroth](/2020-01-02-gorgoroth--black-metal-norway-00s-). Втім, для нього **Sahg** не були чимось надзвичайним, бо в Царя завжди був широкий музичний світогляд, він ще з 2002 грав у хард-рок гурті.

**Заґ** містять те, за що ми так любимо хеві-метал: гітарні соло, виразний і потужний чоловічий спів та ритм-секцію, що закликає мотиляти патлами (в кого вони є); традиційний дум-метал же подарував **Sahg** гітарну абразивність, котрої часом не вистачає старомодним хеві-гуртам, на мій смак :-P

Підіграв на органі і клавішних, а також звів звук Гербранд Ларсен (працював із [Gaahlskagg](/2019-10-30-gaahlskagg--black-metal-norway-90s) і вищезгаданими [Gorgoroth](/2020-01-02-gorgoroth--black-metal-norway-00s-)).

[APPLE MUSIC](https://music.apple.com/ru/album/sahg-iii/529198085?l=uk) \| [SPOTIFY](https://open.spotify.com/album/0RONdqk6y7vg4mBRTn8Iqv) \| [DEEZER](https://www.deezer.com/album/119331062?utm_source=deezer&amp;utm_content=album-119331062&amp;utm_term=1601611822_1588925726&amp;utm_medium=web) \| [GOOGLE MUSIC](https://play.google.com/music/m/Bywgzrpcja4otmflvplcoqr65fe?t=Sahg_III_-_Sahg) \| [YOUTUBE](https://www.youtube.com/playlist?list=OLAK5uy_lRQ2_7J5q_sMnHrZPva200ONV9rOBozbM) \| [RUTRACKER](https://rutracker.org/forum/viewtopic.php?t=5285814)