---
date: 2020-02-18T17:58:36
layout: post
photo: https://res.cloudinary.com/vast-space-unexplored/image/upload/q_auto,dpr_auto,w_auto/photos/photo_895_18-02-2020_17-58-36.jpg
tags: [melodic_death_metal, Ukraine, 00s]
title: "Infinite Tales: #melodic_death_metal #Ukraine #00s"
---
![Infinite Tales: #melodic_death_metal #Ukraine #00s](https://res.cloudinary.com/vast-space-unexplored/image/upload/q_auto,dpr_auto,w_auto/photos/photo_895_18-02-2020_17-58-36.jpg)
Infinite Tales: [#melodic_death_metal](/tags/#melodic_death_metal) [#Ukraine](/tags/#Ukraine) [#00s](/tags/#00s)

У мене тут не канал української музики взагалі-то. А п&#39;ять чи шість постів підряд про українське - то суто збіг; хто ж винен, що козаки й козачки записали стільки різноманітного качового музла.

**Нескінченні повісті** - назва, взята з відеогри &quot;Neverwinter Nights&quot;. Кажуть, вона закінчується словами &quot;Ось він, світ нескінченних повістей&quot;.

Колектив був зібраний гітаристом-композитором-поетом Ігорем &quot;Ґлорфом&quot; Довготелесом та його однокласниками (басистом Комою й гітаристом Назаром) у Києві. В березні 2008 пасьянс склався завдяки екстрім-вокалісту Золіку, барабаннику Переводу та співачці-віолончелістці Ківі.

Хай йому грець, який же це недооцінений гурт. Раніше я писав про симфо-блекерів [Capitollium](/2020-02-09-capitollium--symphonic-black-metal-ukraine-00s), котрим вдалося залучити фахову співачку філармонії; **Infinite Tales** змогли зробити майже те саме в мелодійному дез-металі. Пісні секстету мають крайньо художнє аранжування дуету Золіка та Ківі; найбільше вражає однойменна з альбомом &quot;Only the Beginning&quot; пісня.Продюсер запису - Максим &quot;Мортон&quot; пасічник, котрий того ж року допоміг павер-металістам [Sunrise](/2020-02-17-sunrise--power-metal-ukraine-00s).

Попереду в **I.T.** - поступове згасання інтересу до них, ще один альбом із Мортоном, зміни складу, і в 2015 прощання з Ківі поставило у всій справі крапку. Нині Ківі має власну школу вокалу, Перевод став гітаристом крутого мат-рок - пост-рок гурту **Edwin Hubble**, Золік і Назар працюють PM&#39;ами, Кома теж ніби в IT галузі, а Ґлорф займається виробництвом відео.

[RUTRACKER](https://rutracker.org/forum/viewtopic.php?t=4628647)