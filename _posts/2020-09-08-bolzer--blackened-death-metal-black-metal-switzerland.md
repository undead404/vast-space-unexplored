---
date: 2020-09-08T12:03:18
layout: post
tags: [blackened_death_metal, black_metal, Switzerland, 10s]
title: "Bölzer: #blackened_death_metal #black_metal #Switzerland"
---
![Bölzer: #blackened_death_metal #black_metal #Switzerland](https://i.ytimg.com/vi/c6rODDuCU-Y/maxresdefault.jpg)
Bölzer: [#blackened_death_metal](/tags/#blackened_death_metal) [#black_metal](/tags/#black_metal) [#Switzerland](/tags/#Switzerland) [#10s](/tags/#10s) [https://www.youtube.com/watch?v=c6rODDuCU-Y](https://www.youtube.com/watch?v=c6rODDuCU-Y)

Швейцарія - не сильно метальова країна, по кількості метал-гуртів на мільйон чоловік вона посідає місце поруч з Португалією між Угорщиною та Чехією (112 - все-таки куди більше, ніж 17 в України). Прихильники гадства люблять **Hellhammer**, **Celtic Frost**, **Samael**, джентарі шанують **Sybreed**, трешери-елітаристи - **Coroner**, - список недовгий. На межі нульових та надцятих років засяяла зірка дуету **Бьольцер** із Цюриха. Пишуть, що bölzer - швейцарсько-німецьке слово, котре перекладається приблизно як &quot;Руйнівник&quot;, &quot;Той, що зносить все на шляху&quot;. Ключовим елементом айдентики гурту є блискавка: в логотипі, в татуюваннях учасників, а також, у формі літери Z, в назві гурту й псевдах учасників (HzR + KzR). Що ж до своєрідності складу колективу, то Окой з Фабіаном перепробували кілька басистів на початку творчого шляху, але жоден не підійшов, і залишились дуетом. На сцені Окой виводить свою гітару в два гітарних стеки та один басовий, - звучить більш ніж потужно. Додане концертне відео крайньо яскраве.

2013 року вийшов міні-альбом &quot;Аура&quot;, котрий спричинив неабиякий хайп, і цей хайп, за визнанням тематичних видань, виявився виправданим. 92 із 100 на метал-архівах! Музло на ньому, на мій слух - щось між іспанським нечистим &quot;козлячим&quot; блек-дез-металом і мелодійністю а-ля французький дияволопоклонницький блек-метал. Тематика творчості - язичництво, потойбіччя, окультизм.

Пісня &quot;Зачаровані вовчим гаком&quot; починається словами &quot;Його язик запалював вогонь&quot; і, я переконаний, присвячена Адольфові Гітлеру та німецькому нацизмові. Зрештою, Окой в інтерв&#39;ю обережно відкидає звинувачення в расизмі та неонацизмі, спричинені своїми солярними татуюваннями, каже щось типу &quot;расизм та фашизм заперечують індивідуалізм і тому не дуже цікаві&quot;, іще гурт офіційно заявляв, що підтримує права людей та тварин в усіх формах.

[BANDCAMP (€5)](https://bolzer.bandcamp.com/album/aura) \| [APPLE MUSIC](https://music.apple.com/ru/album/aura-ep/id1479242401) \| [SPOTIFY](https://open.spotify.com/album/1V7t9IkHoenT5KxEDWvz3O?si=PFrwxystQ5yL5bdNZXu7xg) \| [DEEZER](https://deezer.page.link/TrhiQZCRLwvyQ9dCA) \| [YOUTUBE MUSIC](https://music.youtube.com/playlist?list=OLAK5uy_k0671HW4b-mD_fdwo8Z3DspqHsCxJHMfQ) \| [RUTRACKER](https://rutracker.org/forum/viewtopic.php?t=5897616)