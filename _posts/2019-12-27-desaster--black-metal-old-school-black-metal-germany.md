---
date: 2019-12-27T11:31:43
layout: post
tags: [black_metal, old_school_black_metal, Germany, 00s]
title: "Desaster: #black_metal #old_school_black_metal #Germany"
---
![Desaster: #black_metal #old_school_black_metal #Germany](https://res.cloudinary.com/vast-space-unexplored/image/upload/photos/photo_833_27-12-2019_11-31-43.jpg)
Desaster: [#black_metal](/tags/#black_metal) [#old_school_black_metal](/tags/#old_school_black_metal) [#Germany](/tags/#Germany) [#00s](/tags/#00s)

**Desaster** - не навмисна помилка у назві, а те саме **Лихо**, тільки не англійською, а німецькою. Так і зветься цей німецький сатанинський колектив.

**Лихо** грає те, що я тегаю &quot;чорним металом старої школи&quot; - по суті наслідування першої хвилі блек-металу, коли юні дияволопоклонники вже набули чорноти в своїх душах, але ще не втратили зв&#39;язок звуку із треш-метал предками. Якщо простіше, то окремі частини пісні **Desaster** можуть звучати як треш-метал, інші - як тру-блек.

&quot;Янгол-курва&quot; - аж п&#39;ятий альбом. На обкладинці зображена янголиця із жіночими статевими ознаками, білими крилами, зламаним дерев&#39;яним хрестом, в ланцюгах та поранена кількома стрілами.

Майже всю музику на альбомі написав батько гурту гітарист Пекельний, іще на альбомі співак Сатанійський, басист Один і барабанник Мучитель. Як бачите, в головах цих людей ще та каша.Красиве лого **Лиха** із пентаграмою створив Кристоф &quot;Вольвокс&quot; Шпайдель, обкладинку з янгол-курвою малював Шипохрест, котрий раніше оформлював, наприклад, [демо &quot;Necrolatry&quot; грецького блекера *Zemial*](/2019-10-11-zemial--black-metal-greece-90s).

Пісня &quot;Святомор&quot; оповідає про шлях чуми. На початку пісні - 1345 рік, хан Золотої Орди Джанібек вдруге обложив Кафу (сучасну Феодосію), але чума покосила лави ординських військ. Тоді Джанібек наказав за допомогою катапульти закинути тіла померлих до міста. Облога була невдалою, але в Кафі були генуезькі моряки та солдати, котрі, повертаючись до Європи, занесли чуму до Європи. Решта пісні - опис середньовічних кошмарів епідемії, коли немає ані знань з гігієни, ані надійних способів лікування, а лікарі-священики тікають із зараженого поселення першими. Також згадується &quot;очищення та еволюція, свято Смерті&quot;.

[APPLE MUSIC](https://music.apple.com/ru/album/angelwhore/1097561066) \| [SPOTIFY](https://open.spotify.com/album/0XrjDtazvtG4ZtjPJnnl9m) \| [DEEZER](https://www.deezer.com/album/12861698?utm_source=deezer&amp;utm_content=album-12861698&amp;utm_term=1601611822_1577438942&amp;utm_medium=web) \| [GOOGLE MUSIC](https://play.google.com/music/m/Bcttk7ylylc7kio26jddfev74nu?t=Angelwhore_-_Desaster) \| [YOUTUBE](https://www.youtube.com/playlist?list=OLAK5uy_lFa2SwlHMJYTW_ThMFU7Ne2pbRRXSW8lA) \| [RUTRACKER](https://rutracker.org/forum/viewtopic.php?t=985059)