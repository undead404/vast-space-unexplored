---
date: 2020-08-08T09:15:43
layout: post
tags: [street_punk, oi, punk_rock, Ukraine, Russian, 10s]
title: "Cios: #street_punk #oi #punk_rock #Ukraine #Russian"
---
![Cios: #street_punk #oi #punk_rock #Ukraine #Russian](https://res.cloudinary.com/vast-space-unexplored/image/upload/q_auto,dpr_auto,w_auto/photos/photo_1034_08-08-2020_09-15-43.jpg)
Cios: [#street_punk](/tags/#street_punk) [#oi](/tags/#oi) [#punk_rock](/tags/#punk_rock) [#Ukraine](/tags/#Ukraine) [#Russian](/tags/#Russian) [#10s](/tags/#10s)

Важко переоцінити роль **Cios** (**Удар** польською) для мене у 2012 році. Ось він, нарешті, український рок такий, який він має бути, із козацькою гордістю та пролетарською люттю.

2011 року панк-рокер Панкрат із російської Пермі почав музичну діяльність в українському Хмельницькому, став бас-гітаристом культового стріт-ска-фольк-панк гурту **Теорія ґвалту**, і паралельно Панкрат на басу із гітаристом-вокалістом **ТҐ** Олександром Барановим та їх же барабанником Вадимом зібрали **Cios**.

Як каже в інтерв&#39;ю той же Панкрат, &quot;стріт-панком звуть панк рок, пов&#39;язаний з субкультурою скінхедів&quot;. В наші часи субкультури не в моді, але **Cios** залишаються зразковим гуртом скінхедів-антифа, попри зміни у складі та в політичному курсі України.Як пояснює той таки Панкрат, у Радянському союзі рок-гурти мусили пройти цензуру і не отримати запрошення в КДБ, тому в текстах з&#39;являлось стільки &quot;алюмінієвих огірків на брезентовому полі&quot;, потім на русскому рокові виросло наступне покоління і стало бездумно копіювати співання ні про що. Тексти **Cios** же настільки конкретні, наскільки можливо: проблеми панк-рок сцени, проблеми міжнаціональних взаємин, соціальне напруження, поліцейське насильство, тощо.

На дебютному альбомі 2012 року &quot;Cios&quot; вокал тримається схеми: Олександр співає українською, Панкрат - своїм хриплим голосом - російською, в т.ч. в одних піснях.

Того ж таки 2012 року Олександр емігрував до Польщі, і близько року гурт репетирував дистанційно, але згодом Панкрат вирішив, що пора розвиватись, і замінив Сашка на гітарі й вокалі. Наступні альбоми виходили (і виходять досі) із завидною продуктивністю, і я не знаю напевне, але прикольно, якщо цей росіянин був змушений вивчити українську заради **Cios**. Але **Cios** без вокалу Олександра із **ТҐ** - для мене то вже трохи не те.

[BANDCAMP](https://cios.bandcamp.com/album/cios) \| [RUTRACKER](https://rutracker.org/forum/viewtopic.php?t=5441364)