---
date: 2020-08-03T11:59:35
layout: post
tags: [black_metal, Norway, 10s]
title: "God Seed: #black_metal #Norway #10s "
---
![God Seed: #black_metal #Norway #10s ](https://cdn4.telesco.pe/file/VclyMkZr9jCMeJep3TC8N6-hj2m7gpofaC9jblogZ3rnxTSGc4T6Ge6RZD3PTavFoM0U-7L5xNpzHmKTCbibeMifvWPUCuWeKschGOhGCyjg23hDRVyQocpAz0l4Tn1-rddUKDckfTZOCpt9xkxmwYClkurlDb-ZEuipMbZEKwzGRAYGjsUoAPC_4AFlt4_yucNCLNDyc48IQvC4N40U8cztmQOjY9bB0ddTYTfGNhtvLDICGyhXWOwjZyrJ5DSg_u0aj1FtRf_lrMsXdwv76FR6fJTUojHTPrOOvmpD-8E8UDJ4rJX1pO3Bgn_x6g2njjx3dlfJQ8i-XKZM_DzZlg.jpg)
God Seed: [#black_metal](/tags/#black_metal) [#Norway](/tags/#Norway) [#10s](/tags/#10s) [https://youtu.be/aGx9qkduIIs?t=290](https://youtu.be/aGx9qkduIIs?t=290)

Як я уже писав раніше, неучасть лідера гурту **Gorgoroth** Роґера &quot;Інфернуса&quot; Тіґса у написанні матеріалу [сьомого альбому](/2020-01-02-gorgoroth--black-metal-norway-00s-) власного гурту призвела до того, що композитор-басист Цар Пекла (також [Sahg](/2020-05-08-sahg--heavy-metal-traditional-doom-metal-norway)) і вокаліст-поет Ґаал (також [Gaahlskagg](/2019-10-30-gaahlskagg--black-metal-norway-90s))  вирішили турнути старого і забрати назву собі. Поки вони давали концерти і писали нові пісні під назвою **Gorgoroth**, норвезький суд розглядав справу, зрештою в 2009 році постановивши, що реєстрація торгової марки **Gorgoroth** може бути виконана виключно Інфернусом. Фініта ля комедія.

Крістіан та Том змінили назву гурту на **Боже сім&#39;я** (**God Seed**) і планували видати альбом із новими піснями під цією назвою. Однак влітку Ґаал вирішив геть покинути метал-музику. Це сталося, коли до завершення запису альбому не вистачало тільки вокалу і продакшену. Те, що уже було готово, було перевикористано Царем Пекла для його студійного проекту **Ov Hell**, де вокалістом став Шаґрат із **Dimmu Borgir**; єдиний альбом **Ov Hell** отримав розгромні відгуки.

2012 року Крістіан &quot;Ґаал&quot; повернувся до металу, возз&#39;єднавшись із Томом &quot;Царем Пекла&quot; під назвою **God Seed**, що ознаменувало також кінець **Ov Hell**. Тоді народився альбом &quot;Я починаю&quot;, - і тут також перший альбом став єдиним. Мастеринг виконав норвезький англієць Кріс Сенсом (до того працював із ранішим гуртом Тома - трад-думовим [Sahg](/2020-05-08-sahg--heavy-metal-traditional-doom-metal-norway)),

На доданому відео концертне виконання має вигляд &quot;**Gorgoroth** для бідних&quot;. Згадайте, який сатанічний вигляд мав Ґаал в часи співпраці з Інфернусом, і який приземлений він тут: як ніби в тій же шкірянці, в котрій вранці ходив у вег-магаз. Так, Ґаал не тільки ґей, а ще вегетаріанець, противник вживання наркотиків і адепт &quot;північного шаманізму&quot;. А Том - фаховий і діючий вчитель англійської мови.

2015 року **God Seed** оголосить про свій кінець і зіграє прощальний концерт. Це недивно з огляду на спогади Царя про те, наскільки тяжко співпрацювати з Ґаалом.

[BANDCAMP (€7)](https://godseed.bandcamp.com/album/i-begin) \| [APPLE MUSIC](https://music.apple.com/us/album/i-begin/1484402112) \| [SPOTIFY](https://open.spotify.com/album/4UAoM4pFSQxe26iarlRmHG) \| [DEEZER](https://www.deezer.com/album/115794152?utm_source=deezer&amp;utm_content=album-115794152&amp;utm_term=1601611822_1596443647&amp;utm_medium=web) \| [YOUTUBE MUSIC](https://music.youtube.com/playlist?list=OLAK5uy_n5RQAggDWQ7B4ygZ2Fojgw4jvxZNYvbX0) \| [YOUTUBE](https://www.youtube.com/playlist?list=OLAK5uy_l6KIsLdsWUcvXNUyPPdqo_v9leYDkRhUo) \| [RUTRACKER](https://rutracker.org/forum/viewtopic.php?t=4224688)