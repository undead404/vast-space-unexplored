---
date: 2020-08-03T11:59:35
layout: post
tags: [black_metal, Norway, 10s]
title: "God Seed: #black_metal #Norway #10s "
---
![God Seed: #black_metal #Norway #10s ](https://cdn4.telesco.pe/file/NGQIHNhudCNE9lPXuc3YkeSp5S3BxFbJAN9q9G9Jp7vqZf81nzE_JxIUcqgKedioyQrBUTN-zu5boLkUyMfal7HIepdg8Ji-IGj0BxHgepJnnIykzKELyRcQschSXTWbj8_K7t2HzQAdPf8PCpcN_NOL8v08AyGcezeLqpk6FO4SxG5jJ9Sal36pJ6k_BXsv62Sg1DY2-QzY29fsB9O03IQD4-cdIYncOM43mPJEhtnb5sVH2Qq_u_xurcdzELm4mrTsKqaGq53aVrI1Y3jwar39_COjcGvtgKQFnTL2bXRfLGoQEgHXOM4VIh4mEsJsZWrTKpwqfjm0Z9cFpjr69Q.jpg)
God Seed: [#black_metal](/tags/#black_metal) [#Norway](/tags/#Norway) [#10s](/tags/#10s) [https://youtu.be/aGx9qkduIIs?t=290](https://youtu.be/aGx9qkduIIs?t=290)

Як я уже писав раніше, неучасть лідера гурту **Gorgoroth** Роґера &quot;Інфернуса&quot; Тіґса у написанні матеріалу [сьомого альбому](https://t.me/vast_space_unexplored/3221) власного гурту призвела до того, що композитор-басист Цар Пекла (також [Sahg](https://t.me/vast_space_unexplored/3692)) і вокаліст-поет Ґаал (також [Gaahlskagg](https://t.me/vast_space_unexplored/2936))  вирішили турнути старого і забрати назву собі. Поки вони давали концерти і писали нові пісні під назвою **Gorgoroth**, норвезький суд розглядав справу, зрештою в 2009 році постановивши, що реєстрація торгової марки **Gorgoroth** може бути виконана виключно Інфернусом. Фініта ля комедія.

Крістіан та Том змінили назву гурту на **Боже сім&#39;я** (**God Seed**) і планували видати альбом із новими піснями під цією назвою. Однак влітку Ґаал вирішив геть покинути метал-музику. Це сталося, коли до завершення запису альбому не вистачало тільки вокалу і продакшену. Те, що уже було готово, було перевикористано Царем Пекла для його студійного проекту **Ov Hell**, де вокалістом став Шаґрат із **Dimmu Borgir**; єдиний альбом **Ov Hell** отримав розгромні відгуки.

2012 року Крістіан &quot;Ґаал&quot; повернувся до металу, возз&#39;єднавшись із Томом &quot;Царем Пекла&quot; під назвою **God Seed**, що ознаменувало також кінець **Ov Hell**. Тоді народився альбом &quot;Я починаю&quot;, - і тут також перший альбом став єдиним. Мастеринг виконав норвезький англієць Кріс Сенсом (до того працював із ранішим гуртом Тома - трад-думовим [Sahg](https://t.me/vast_space_unexplored/3692)),

На доданому відео концертне виконання має вигляд &quot;**Gorgoroth** для бідних&quot;. Згадайте, який сатанічний вигляд мав Ґаал в часи співпраці з Інфернусом, і який приземлений він тут: як ніби в тій же шкірянці, в котрій вранці ходив у вег-магаз. Так, Ґаал не тільки ґей, а ще вегетаріанець, противник вживання наркотиків і адепт &quot;північного шаманізму&quot;. А Том - фаховий і діючий вчитель англійської мови.

2015 року **God Seed** оголосить про свій кінець і зіграє прощальний концерт. Це недивно з огляду на спогади Царя про те, наскільки тяжко співпрацювати з Ґаалом.

[BANDCAMP (€7)](https://godseed.bandcamp.com/album/i-begin) | [APPLE MUSIC](https://music.apple.com/us/album/i-begin/1484402112) | [SPOTIFY](https://open.spotify.com/album/4UAoM4pFSQxe26iarlRmHG) | [DEEZER](https://www.deezer.com/album/115794152?utm_source=deezer&amp;utm_content=album-115794152&amp;utm_term=1601611822_1596443647&amp;utm_medium=web) | [YOUTUBE MUSIC](https://music.youtube.com/playlist?list=OLAK5uy_n5RQAggDWQ7B4ygZ2Fojgw4jvxZNYvbX0) | [YOUTUBE](https://www.youtube.com/playlist?list=OLAK5uy_l6KIsLdsWUcvXNUyPPdqo_v9leYDkRhUo) | [RUTRACKER](https://rutracker.org/forum/viewtopic.php?t=4224688)