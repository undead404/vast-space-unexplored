---
date: 2020-06-01T11:34:19
layout: post
tags: [symphonic_death_metal, USA, Illinois, 10s]
title: "Mechina: #symphonic_death_metal #USA #Illinois #10s"
---
![Mechina: #symphonic_death_metal #USA #Illinois #10s](https://i.ytimg.com/vi/PKzhO4NS4is/hqdefault.jpg)
Mechina: [#symphonic_death_metal](/tags/#symphonic_death_metal) [#USA](/tags/#USA) [#Illinois](/tags/#Illinois) [#10s](/tags/#10s) [https://www.youtube.com/watch?v=PKzhO4NS4is](https://www.youtube.com/watch?v=PKzhO4NS4is)

**Mechina** за смисловим наповненням - музика для тих, хто полюбляє грати в Mass Effect, дивитися Firefly і читати Гайнлайна. Перший альбом вийшов аж у 2005 році, він був прямим наслідуванням **Fear Factory** (я не знаюсь на їх творчості, так просто порівнюють в інтернетах), далі був важкий період, що закінчився створенням концептуального sci-fi альбому &quot;Завойовник&quot; 2011 року. В світі **Mechina** на Землі відбулась світова релігійна війна, котра привела до атомного кінця світу та втечі на космічних кораблях. Альбом виявився таким успішним, що в подальшому Джо та Девід розвинули історію до цілої саги з персонажами, локаціями, приквелами. Недарма їх звуть &quot;Mass Effect-metal&quot;.

До речі, мехіна в Ізраїлі - школа допризовної підготовки, в котрій готують патріотів держави, сіоністів і майбутніх армійських офіцерів. 90% випускників мехін займають основні посади в Армії оборони Ізраїлю.

Музика **Мехіни** - дез-метал із харш-вокалом, сильно розбавлений, розбарвлений та доповнений вокалом чистим та симфонічно-оркестровими семпловими вставками. В подальшому живий квартет перетвориться на студійний дует співака Девіда та музики Джо, доповниться співачкою Мел, ну і додасться вплив мешугоподібного дженту, вельми доречного в сай-фай сеттингу.

Пісня &quot;Молитва вітрам&quot; - про світову війну між християнством та ісламом, що знищує природу, людство та людяність. Вельми виразна у цьому відношенні обкладинка альбому: образ планети, котру замість морів, лісів та полів вкривають титанічні розлами та попіл.

[BANDCAMP](https://mechinamusic.bandcamp.com/album/conqueror-i) \| [APPLE MUSIC](https://music.apple.com/ru/album/conqueror/411336091) \| [SPOTIFY](https://open.spotify.com/album/1xV5fLvzIlIuD3CGrSBZAB) \| [DEEZER](https://www.deezer.com/album/2217761?utm_source=deezer&amp;utm_content=album-2217761&amp;utm_term=1601611822_1591000242&amp;utm_medium=web) \| [GOOGLE MUSIC](https://play.google.com/music/m/Bdwykvc2urlrnf2agybf7ba6coi?t=Conqueror_-_Mechina) \| [YOUTUBE](https://www.youtube.com/playlist?list=OLAK5uy_l4yEiyfDtncxARpAq8sMK0jXCAQAjeu3I) \| [RUTRACKER](https://rutracker.org/forum/viewtopic.php?t=5321781)