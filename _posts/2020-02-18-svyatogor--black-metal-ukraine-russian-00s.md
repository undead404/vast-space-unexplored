---
date: 2020-02-18T10:06:41
layout: post
tags: [black_metal, Ukraine, Russian, 00s]
title: "Святогор: #black_metal #Ukraine #Russian #00s"
---
![Святогор: #black_metal #Ukraine #Russian #00s](/assets/photos/photo_894@18-02-2020_10-06-40.jpg)
Святогор: [#black_metal](/tags/#black_metal) [#Ukraine](/tags/#Ukraine) [#Russian](/tags/#Russian) [#00s](/tags/#00s)

**Святогор**, звісно, не **Isis**, але теж в халепі: тепер це ім&#39;я знають як псевдонім київського живодера, а не як харківський паган-блек-метал гурт.

Ця команда друзів **Dub Buk** почала творчість аж в 1999 році. Лідер-засновник - гітарист-співак Арій (псевдо або на честь родини видів риб, або проповідника Арія, засновника власного сорту християнства). Із 2000 з ним співпрацює фаховий скрипаль, а також гітарист і басист Майстер Алаферн (Олоферном звали ассирійського воєначальника, котрий загинув під час невдалої спроби завоювати Юдею). Саме з них двох на 2006 рік, рік запису альбому __Енергія - свобода: Сила сильна, влада владна__, складався колектив. Барабани зіграв Всесвіт, барабанник **Dub Buk**, а їх співак І.З.В.Е.Р.Г. заспівав одну пісню.

Записом керував Дмитро Бондаренко (до того працював над [дебютним альбомом Astrofaes](https://t.me/vast_space_unexplored/2849), [другим](https://t.me/vast_space_unexplored/2910) та [третім](https://t.me/vast_space_unexplored/2931) альбомами **Nokturnal Mortum**). Вірші утрьох писали Алаферн, Всесвіт та І.З.В.Е.Р.Г..Звук - така брудна штука, щось середнє між тим, що звуть &quot;язичницьким блеком&quot; та &quot;нечистим дезом&quot;, і звучить це вельми затягуюче й атмосферно у форматі довжелезних пісень не менше 5 хв кожна.  Додана стежина - найближча до блек-металу з усього альбому.

&quot;Роки минають&quot; - про оману впевненості людства у силі наукового знання, за межею котрого чекають свого часу чорні силуети невідомих сил.

[BANDCAMP](https://svyatogor.bandcamp.com/album/energy-freedom) | [SPOTIFY](https://open.spotify.com/album/6fStWmzn8adzn5wuS6jdmX) | [RUTRACKER](https://rutracker.org/forum/viewtopic.php?t=1085171)