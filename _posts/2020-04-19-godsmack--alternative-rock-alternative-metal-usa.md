---
date: 2020-04-19T14:35:45
layout: post
tags: [alternative_rock, alternative_metal, USA, Massachusetts, 10s]
title: "Godsmack: #alternative_rock #alternative_metal #USA"
---
![Godsmack: #alternative_rock #alternative_metal #USA](https://i.ytimg.com/vi/0eXIOK2vOhM/maxresdefault.jpg)
Godsmack: [#alternative_rock](/tags/#alternative_rock) [#alternative_metal](/tags/#alternative_metal) [#USA](/tags/#USA) [#Massachusetts](/tags/#Massachusetts) [#10s](/tags/#10s) [https://www.youtube.com/watch?v=0eXIOK2vOhM](https://www.youtube.com/watch?v=0eXIOK2vOhM)

Після [третього альбому (&quot;Faceless&quot;)](/2019-11-27-godsmack--alternative-metal-alternative-rock-usa) кар&#39;єра **Божого знаку**, на мою скромну думку, пішла униз. 2006 року вийшов четвертий альбом на ймення &quot;IV&quot; (він у мене навіть десь в ліцензії валяється), його в принципі теж гарно прийняли, продався геть трішечки гірше за попередній, але мені на ньому жодного трека не сподобалось аж так, щоб на канал постити. І ось ми дійшли до 2010 року, п&#39;ятий альбом &quot;Оракул&quot;. І якщо на &quot;IV&quot; половина пісень була написана Саллі самотужки, то на &quot;The Oracle&quot; геть уся музика - авторства усього квартету Саллі-Тоні-Роббі-Шеннон (тексти повністю від Саллі). Саллі і компанія вперше співпрацювали з продюсером Дейвом Фортменом, котрий спеціалізується на альтернативі типу **Slipknot** і **Evanescence**. Мастеринг робив Боб Людвіґ, котрий (ну куди я без перехресних посилань) раніше робив те саме на [четвертому альбомі Mastodon](/2020-03-03-mastodon--alternative-metal-progressive-metal-usa), ну і на класичних альбомах **Metallica**.

Згідно критиків, &quot;Оракул&quot; - найагресивніший альбом **Godsmack** з часу їх дебюту, повернення до витоків. Альбом має золотий статус в США. З ним **Godsmack** стали сьомим рок-гуртом, чиї три альбоми підряд сягнули першої позиції в чартах.

[APPLE MUSIC](https://music.apple.com/us/album/the-oracle-deluxe-edition/1440751158) \| [SPOTIFY](https://open.spotify.com/album/6yOWKkrlpmUWOC5yndULeq) \| [DEEZER](https://www.deezer.com/us/album/524667) \| [GOOGLE MUSIC](https://play.google.com/music/m/B42oxh5dhnrfvkzvf4g5kqnun5a?t=The_Oracle_-_Godsmack) \| [YOUTUBE](https://www.youtube.com/playlist?list=PLD9SoyNbP33WUddV-YKKqnbGCBDkV3gaD) \| [RUTRACKER](https://rutracker.org/forum/viewtopic.php?t=4799104)