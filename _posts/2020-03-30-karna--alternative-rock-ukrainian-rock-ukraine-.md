---
date: 2020-03-30T11:09:26
layout: post
tags: [alternative_rock, Ukrainian_rock, Ukraine, Ukrainian, 10s]
title: "Карна: #alternative_rock #Ukrainian_rock #Ukraine "
---
![Карна: #alternative_rock #Ukrainian_rock #Ukraine ](https://res.cloudinary.com/vast-space-unexplored/image/upload/photos/photo_930_30-03-2020_11-09-25.jpg)
Карна: [#alternative_rock](/tags/#alternative_rock) [#Ukrainian_rock](/tags/#Ukrainian_rock) [#Ukraine](/tags/#Ukraine) [#Ukrainian](/tags/#Ukrainian) [#10s](/tags/#10s)

Карна (санскр. &quot;Чуйний&quot;) - один з центральних персонажів давньоіндійського епосу &quot;Магабгарата&quot;, найсильніший лицар, втілення доблесті й честі. Таку назву мав важкороковий гурт з Івано-Франківська, гітаристом котрого у 2000 році став Влад Ярун, пізніше з&#39;явився гітарист-вокаліст Олексій Ярош, пізніше трапився переїзд до Києва. Музику свою називали &quot;альтернатив-ню-метал&quot;, яскраво виступали на всяких українськорок-фестивалях типу Тарасу Бульби. 2003 року прогриміли альбомом &quot;Летимо&quot;, котрий вганяє мене в нудьгу, однак в стані &quot;українського року&quot; закріпились. 2010 року, саме на піку мого інтересу до україномовної рок-музики, випустили однойменний альбом.

&quot;Karna&quot; - куди м&#39;якіша і художніша штука, різноманітна, від нюметально-психоделічної &quot;В хаті моїй дідько&quot; до геть інтимно-романтичної &quot;Не дізнаєшся ніколи&quot;.Прикольно, що на клавішних тут грає Анна Добриднєва - колись співачка дум-метал гурту **Mournful Gust**, а пізніше - колега **Івана Дорна** у поп-дуеті **Пара нормальных**. Та й Влад Ярун, фактично керівник колективу, близький до українського мажорного світу: його називають як звукоінженера **Океану Ельзи**.

Після виходу альбому, над котрим працювали аж 5 років, сталось, напевне, найгірше: Ярун посварився із Ярошем, Ярош зібрав гурт, котрий спершу звався **ExKarna**, згодом набув назви **Molfa**, якийсь час активно гастролював та творив, але зрештою заглох. Ярун у 2013 відродив **Карну** з новим вокалістом, а у 2019 Ярош повернувся.

Пісня &quot;Не дізнаєшся ніколи&quot; співається від імені романтичного героя, котрий настільки невпевнений в собі, що зарікається повідомляти об&#39;єктові свого обожнювання про свій інтерес.

[GOOGLE MUSIC](https://play.google.com/music/m/Blmsfsqhudg42p7gbchrks67yky) \| [APPLE MUSIC](https://music.apple.com/ru/album/%D0%BA%D0%B0%D1%80%D0%BD%D0%B0/1257657092) \| [SPOTIFY](https://open.spotify.com/album/7FgYWQZwC0UyPmjWKev0F8) \| [DEEZER](https://www.deezer.com/album/44397621?utm_source=deezer&amp;utm_content=album-44397621&amp;utm_term=1601611822_1585555574&amp;utm_medium=web) \| [YOUTUBE](https://www.youtube.com/playlist?list=PLTWYzzm8RD7q2_HpqMQYXrucLXoIeG_ax) \| [RUTRACKER](https://rutracker.org/forum/viewtopic.php?t=5484870)