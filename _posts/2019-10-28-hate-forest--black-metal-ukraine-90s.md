---
date: 2019-10-28T12:21:59
layout: post
tags: [black_metal, Ukraine, 90s]
title: "Hate Forest: #black_metal #Ukraine #90s"
---
![Hate Forest: #black_metal #Ukraine #90s](https://f4.bcbits.com/img/a0419365038_5.jpg)
Hate Forest: [#black_metal](/tags/#black_metal) [#Ukraine](/tags/#Ukraine) [#90s](/tags/#90s)

Поясню тим, хто не знає: Ненавиджу ліс (окей, Ліс ненависті) - всесвітньо культовий український блек-метал гурт, що вирізняється гроул-вокалом та винятково затягуючою болітною атмосферою. Фронтмен Роман Саєнко свого часу проробив колосальну працю з просування своїх гуртів Hate Forest та Drudkh серед дистриб&#39;юторів екстремальної музики у всьому світі. Однак - жодних інтерв&#39;ю, жодних промо-фото, тільки фото з небагатьох концертів (схоже, враховуючи цьогорічний, їх було аж три).

Дебютний демо-альбом &quot;Скіфія&quot; був записаний у 1998-99 утрьох: Роман Саєнко на вокалі, Артур Школьник на басу і Алзет на гітарі, за комп&#39;ютером і мікшером; вийшов на касетах. Ті самі пісні згодом перезаписувались із живими ударними, але чомусь саме дебют із драм-машинкою люблю більше. На чорній обкладинці назва гурту, перевернутий хрест і напис &quot;Scythia&quot;. 

До пісні &quot;Сяюча безодня&quot; немає текстів у мережі (здогадуюсь, в буклетах альбомів їх також немає), однак загальна тематика робіт Hate Forest - морок, творення ніцшеанської надлюдини, українсько-слов&#39;янський патріотизм. (Так, існують натяки на те, що HF - неонацистський гурт, але прямих доказів тому я не маю.)

[BANDCAMP](https://osmoseproductions.bandcamp.com/album/scythia) | [GOOGLE MUSIC](https://play.google.com/music/m/Bmxupwidhcxkiazai7sx4sq7saa?t=Scythia_-_Hate_Forest) | [YOUTUBE](https://www.youtube.com/playlist?list=OLAK5uy_mhSwmuZ-6bTw-kEp-Jwcy1Aj7r_yXTL-c) | [RUTRACKER](https://rutracker.org/forum/viewtopic.php?t=3312488)