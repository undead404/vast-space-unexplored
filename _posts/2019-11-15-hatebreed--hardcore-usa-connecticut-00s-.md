---
date: 2019-11-15T10:37:03
layout: post
tags: [hardcore, USA, Connecticut, 00s]
title: "Hatebreed: #hardcore #USA #Connecticut #00s "
---
![Hatebreed: #hardcore #USA #Connecticut #00s ](https://i.ytimg.com/vi/uwI1zkBNGa8/hqdefault.jpg)
Hatebreed: [#hardcore](/tags/#hardcore) [#USA](/tags/#USA) [#Connecticut](/tags/#Connecticut) [#00s](/tags/#00s) [https://www.youtube.com/watch?v=uwI1zkBNGa8](https://www.youtube.com/watch?v=uwI1zkBNGa8)

**Плем&#39;я ненависті** - саме той гурт, котрий найімовірніше вирине із пам&#39;яті масового рок-слухача як &quot;хардкор&quot;. Вступ однієї з їх пісень колись був першим непрямолінійним патерном, котрий колись вперше розучив на ударній установці автор цих рядків.

2002 року цей &quot;просто хардкор&quot; тільки-но поставав. **Hatebreed** постали у другій половині 90-х як вірні послідовники **Integrity**, навіть спільний міні-альбом з ними видали, і були дуже схожі на звук. На першому альбомі &quot;Втамування - смерть прагнення&quot; 1997 року є натяки на майбутній стиль, але здебільшого то все-таки metallic hardcore 90-х.

Альбом &quot;Непохитність&quot; - перший результат співпраці з Universal Music Group, однією з найбільших звукозаписувальних корпорацій. Продані душі не минули даремно: альбом злетів у чарт Billboard, протягом першого тижня продалось 28 тисяч (!) примірників. Саме у взаємодії гурту із мажорними продюсером і звукоінженером постав стиль Hatebreed: максимально монотонно злий вокал, максимально жирна гітара, максимально качова, майже ню-метальна, ритм-секція. На одній з пісень взяв участь Керрі Кінґ із **Slayer**, а в партіях сінгалонгів взяли участь братюні із **Shadows Fall**. Пісню &quot;Мене почують&quot; узяли в кінофільм &quot;хХх&quot; із Віном Дізелем, а &quot;Приречений, поки не відроджений&quot; (бонусна) - у &quot;Фредді проти Джейсона&quot;.

&quot;Perseverance&quot; став останнім альбомом для Лу &quot;Брили&quot; Річардса: на альбомі він грає, а в кліпі на однойменну пісню його нема. Через чотири роки Брила у віці 35 років зазнає поразки у боротьбі з наркотичною залежністю і накладе на себе руки. Як писали **Hatebreed** у своїй заяві з цього приводу, &quot;Жаль, що він не знайшов кращого способу побороти своїх демонів. Сподіваємось, Лу здобув спокій.&quot;

Кліп до &quot;Непохитності&quot; мене дико смішить. Я свого часу дуже цікавився СНД-шною хардкор-сценою, і саме цей стиль наслідували безліч постсовкових хардкорників: &quot;ми граємо на закинутому цукровому заводі і нас нічого не гребе&quot;. А пісня хороша, закликає бути непохитними, відкопати поховані мрії і втілювати їх попри будь-які перешкоди.

[APPLE MUSIC](https://music.apple.com/us/album/perseverance/1440787464) | [SPOTIFY](https://open.spotify.com/album/2UPZ06izR1OtTX80U30AfG) | [GOOGLE MUSIC](https://play.google.com/music/m/Beajypisushx2cjjguwzypoyrvi?t=Perseverance_-_Hatebreed) | [YOUTUBE](https://www.youtube.com/playlist?list=OLAK5uy_k-Z8TZYlmHRuiemBluxxFxfZeYdL0Zgak) | [RUTRACKER](https://rutracker.org/forum/viewtopic.php?t=2139233)