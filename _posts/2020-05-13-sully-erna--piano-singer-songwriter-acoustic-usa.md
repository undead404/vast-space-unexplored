---
date: 2020-05-13T12:02:32
layout: post
tags: [piano, singer_songwriter, acoustic, USA, Massachusetts, 10s]
title: "Sully Erna: #piano #singer_songwriter #acoustic #USA"
---
![Sully Erna: #piano #singer_songwriter #acoustic #USA](https://i.ytimg.com/vi/9fwmxhDdGI4/maxresdefault.jpg)
Sully Erna: [#piano](/tags/#piano) [#singer_songwriter](/tags/#singer_songwriter) [#acoustic](/tags/#acoustic) [#USA](/tags/#USA) [#Massachusetts](/tags/#Massachusetts) [#10s](/tags/#10s) [https://www.youtube.com/watch?v=9fwmxhDdGI4](https://www.youtube.com/watch?v=9fwmxhDdGI4)

Історія про те, як з метал-драммера Саллі Ерни орали всією сценою, коли той оголосив, що збирається співати, вже боянний боян. 2006 року він посів 47 місце серед кращих геві-метал вокалістів за версією журнала Hit Parader (гребу що за журнал, але факт попадання туди Саллі цікавий). Такс, оскільки це допис про сольну творчість Саллі Ерни, то давайте про нього самого докладніше.

Сальваторе Пол Ерна народився у Лоренсі, містечку завбільшки як Дрогобич, у штаті Массачусеттс, США, в родині фахового трубача й медсестри. Двоюрідний дідо Саллі був видатним сицилійським композитором. В три роки малий Ерна вперше сів за ударну установку. Протягом підліткового віку мав дрібні проблеми з законом.

Спершу, як це прийнято, грав у безнадійних колективах. В 1993 році у віці 25 років приєднався до треш-метал гурту, записав з ним дебютний альбом, котрий провалився, і за рік пішов, а скоро той гурт розпався. Саллі зав&#39;язав із музикою, став жити розміреним життям, купляє авто, але цей шлях швидко наскучив. Вже 1995 року почався шлях [Godsmack](https://t.me/vast_space_unexplored/3637). Відтоді вийшло уже 9 альбомів. 2007 року Сальваторе випустив мемуари перших 30 років свого життя, котрі розійшлись більш ніж мільйоном примірників. А ще Саллі гравець у покер світового рівня, бере участь у світових турнірах.

Отже, сольний альбом. Ерна готував &quot;Авалон&quot; сім років. 2008 року, поки інші учасники **Godsmack** були зайняті сайд-проектом, Саллі проїхався цілим сольним турне.

Музично це авторські пісні із акустичною гітарою, фортепіано, жіночим бек-вокалом, віолончеллю, перкусією та проникненним співом Сальваторе Ерни.

&quot;Розбитий шлях&quot; - пісня, в котрій Саллі порівнює своє життя з холодною розбитою дорогою, котрою він йде босоніж, &quot;самотній, але живий&quot;. Рекомендую ознайомитись через додане відео, в ньому автор грає на фортепіано і співає з акомпанементом.

[APPLE MUSIC](https://music.apple.com/us/album/avalon/1440777525) | [SPOTIFY](https://open.spotify.com/album/5fCTdvFi3k5EGsXMya3mcC) | [DEEZER](https://www.deezer.com/album/639101?utm_source=deezer&amp;utm_content=album-639101&amp;utm_term=1601611822_1589360475&amp;utm_medium=web) | [GOOGLE MUSIC](https://play.google.com/music/m/Bcskousndivhmifffen5cqzxkxq?t=Avalon_-_Sully_Erna) | [YOUTUBE](https://www.youtube.com/playlist?list=OLAK5uy_kkk5e-HTVj2s51eB781-exg5UnfG1og3A) | [RUTRACKER](https://rutracker.org/forum/viewtopic.php?t=3157858)