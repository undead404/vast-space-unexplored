---
date: 2020-03-10T12:48:16
layout: post
tags: [post_hardcore, melodic_metalcore, pop_rock, Sweden, 00s]
title: "Dead by April: #post_hardcore #melodic_metalcore #pop_rock"
---
![Dead by April: #post_hardcore #melodic_metalcore #pop_rock](https://res.cloudinary.com/vast-space-unexplored/image/upload/q_auto,dpr_auto,w_auto/photos/photo_916_10-03-2020_12-48-16.jpg)
Dead by April: [#post_hardcore](/tags/#post_hardcore) [#melodic_metalcore](/tags/#melodic_metalcore) [#pop_rock](/tags/#pop_rock) [#Sweden](/tags/#Sweden) [#00s](/tags/#00s)

**Мертві до квітня** - моє guilty pleasure. Тверезо мислячи, вони шведська варіація на тему **Bullet for My Valentine**, тільки гірше, з геть уже тупими піснями про &quot;я тебе любиф, я тебе втратиф&quot;.

Однак якось так склалось, що однойменний дебютний альбом **DbA** - єдина музика, котру я слухаю в абсолютно будь-якому настрої, навіть коли життя притиснуло брилою. Дякую вам, що тішили в найсумніші миттєвості мого життя своїми поп-хуками із харш-вокалом :)

**Dead by April** з&#39;явились фактично як побічний проект melodic death metal гуртів **Cipher System** та **Nightrage** з творчим ядром із гітариста-композитора Понтуса Г&#39;єлма та уже вельми успішного тоді метал-співака Джиммі Стріммела (котрий на той час був у складі **Nightrage**). Сталося це у 2007, гурт потихеньку писав демки, виступав на локальних концертах у Ґотенбурзі.Потихеньку-потихеньку у 2008 році **DbA** підписали угоду з Universal Music - найбільшою музичною корпорацією у світі. І коли у 2009 вийшов альбом &quot;Dead by April&quot;, він так увірвався в шведські національні чарти, що його конкурентами були **Green Day** та **Eminem**. Складався він переважно з перезаписів пісень, раніше доступних у демо-варіанті. Продюсував альбом шведський поп-продюсер Генрик Еденгед за участі Понтуса. Тобто - альбом цілеспрямовано писався як &quot;поп-метал&quot;; Генрик зробив чистий вокал просто настільки досконалим, ніби слухаєш мажорний поп (але з МДМ-скрімом, ггг).  Зате мастеринг робив Бйорн Енґелманн (працював із [Pain](/2019-10-14-pain--industrial-metal-sweden-90s-), [Hypocrisy](/2019-12-06-hypocrisy--melodic-death-metal-death-metal-sweden)) - все-таки металевий інженер. Зрозуміло, що Понтус написав усю музику, але неясно, як вони з Джиммі поділили написання текстів: в інтерв&#39;ю вони суперечать одне одному.

Пісня &quot;Падаючи назад&quot; - плаксива інтимна лірика, як я й попереджав вище.

[SPOTIFY](https://open.spotify.com/album/4rAjo9aA3Uf9J7opDSyvF8) \| [APPLE MUSIC](https://music.apple.com/gb/album/dead-by-april/1443493542) \| [DEEZER](https://www.deezer.com/album/393746?utm_source=deezer&amp;utm_content=album-393746&amp;utm_term=1601611822_1583837118&amp;utm_medium=web) \| [GOOGLE MUSIC](https://play.google.com/music/m/B6n37nymkap7lcdvj4sezoylw24?t=Dead_by_April_Bonus_Version_-_Dead_by_April) \| [YOUTUBE](https://www.youtube.com/playlist?list=PLC208775C7BEC956E) \| [RUTRACKER](https://rutracker.org/forum/viewtopic.php?t=5376551)