---
layout: page
title: Про цей сайт
---

<p class="message">
  Не забудьте перевірити <a href="https://t.me/vast_space_unexplored" rel="noopener noreferrer">телеграм-канал</a>, там можуть бути оновлення ;-)
</p>

### Що таке Непізнаний простір?

![Непізнаний простір](https://res.cloudinary.com/vast-space-unexplored/image/upload/q_auto,dpr_auto,w_auto/photo5204221884588207887.jpg)
Восени 2019 року я, надихнувшись прикладом україномовного каналу [Why So Heavy?](https://t.me/why_so_heavy) про метал та інше гадське музло, почав вести власний телеграм-блог про музику, котру люблю. Справа в тім, що подібну інформацію мій ум генерує сам по собі, залишається тільки попрацювати над клавіатурою пальцями, додати картинку, посилання, і - готово.

### Хто автор?

Я Віталій Перегончук, веб-розробник і музичний маніяк із Вінниці. Іще зі шкільних часів адмінив всілякі спільноти, кілька тижнів чи місяців навіть був співредактором **Ми патріоти України**, де було кількадесят тисяч учасників. Тому - не звикати.

От вам мої соцмережі:
[FACEBOOK](https://www.facebook.com/vitaliy.seeker) | [INSTAGRAM](http://instagram.com/brute18) | [LINKEDIN](https://www.linkedin.com/in/vitalii-perehonchuk-10570693/)

### Навіщо сайт, якщо є телеграм-канал?

Почнімо з того, що дані, додані в сторонній сервіс, належать цьому сторонньому сервісу. Велике щастя, що [Telegram](https://telegram.org) настільки люб'язний, що дає змогу експортувати архів телеграм-каналів у машинно-читабельному форматі.

Друга причина: в Telegram пост, котрий не є останнім чи хоча б передостаннім, навряд хтось прочитає. В ньому є і пошук, і посилання, але без вкладок, як у веб-бравзері, ними незручно користуватися. На [neprostir.site](https://neprostir.site) є принаймні деяка імовірність, що мої тексти знайдуть через пошук.

### Що тут за музика?

Сам по життю я лютий прибічник [Black Metal](/tags/#black_metal), особливо [Atmospheric Black Metal](/tags/#atmospheric_black_metal), але також люблю і [дезню](/tags/#death_metal), і [постуху](/tags/#post_metal), і екстремальні варіації панк-року як то [ґрайнд](/tags/#grindcore) чи [ріл скрімо](/tags/#real_screamo), але часом слухаю і [поп](/tags/#pop), і [ембієнт](/tags/#ambient), і про все це пишу, тому - дивіться теґи на [відповідній сторінці](/tags/).

### Чому немає вбудованого програвача?

Я не викладаю піратську музику, **принаймні тепер уже точно**. Використовуйте посилання на стримінґ-сервіс за смаком.

### А сам ти музику граєш?

![Necrophag](https://res.cloudinary.com/vast-space-unexplored/image/upload/q_auto,dpr_auto,w_auto/c_scale,w_1024/v1605610777/01162.jpg)
Я драммер [спід](/tags/#speed_metal)/[треш](/tags/#thrash_metal) метал гурту [Necrophag](https://www.facebook.com/Necrophag666/). Перед тим був барабанником і творчим керівником колектива [ellan](https://ellanband.bandcamp.com), де ми грали щось типу [пост-року](/tags/#post_rock) зі [скрипочкою](/tags/#violin) - за посиланням є дві записані нами стежини, запрошую послухати. Ще згадаймо [альтрок](/tags/#alternative_rock)/[альтметал](/tags/#alternative_metal) банду **Шум останнього вітру**, з котрими я на вокалі записав [оцю російськомовну пісню](https://shov-vn.bandcamp.com/track/--2).

### На чому сайт написаний?

Обробка дампу постів виконана за допомогою [Stencil](https://stenciljs.com/), [TypeScript](https://www.typescriptlang.org/), [Ruby](https://www.ruby-lang.org/), [link_thumbnailer](https://github.com/gottfrois/link_thumbnailer), [Mustache](https://mustache.github.io/), [Slugify](https://github.com/Slicertje/Slugify).

Цей сайт створений за допомогою [Jekyll](https://jekyllrb.com/) із темою [Noir](https://noir.essentialenemy.com) від Victor Johnson. Фото хостинг - [Cloudinary](https://cloudinary.com/).

Автор титульного фото - [Сергій Перегончук](https://www.instagram.com/inperihelion/).
